## Критерії надійного хестора

Під час пошуку хестора завжди запитуйте, чи відповідає він усім критеріям, описаним нижче. Якщо за якимось критерієм він
не підходить, рекомендую шукати іншого спеціаліста.

- Адекватне спілкування та оперативна реакція на запити. Звучить банально, але якщо з самого початку ваша комунікація
  затримується і викликає зауваження, є привід задуматися (ймовірно, що й надалі можуть виникати проблеми).
- Спроможний коректно зареєструвати аутономо, щоб не було штрафів і проблем.
- Коректно зареєструє і в системі соціального страхування, і в податковій службі (під час реєстрації аутономо).
- Не вимагає надання [вашого особистого цифрового сертифіката](#надання-цифрового-сертифіката-хестору) (натомість
  використовує свій цифровий сертифікат для подання звітності та інших операцій).
- Комфортні канали комунікації (зазвичай це email, WhatsApp).
- Періодично надає вам звіти, щоб ви розуміли, скільки потрібно буде сплатити податків, скільки тримати
  грошей на рахунку.
- Ведення комунікації з усіма державними органами бере на себе.
- Стежить за повідомленнями від податкової служби та інших державних органів.
- Має [страховку на випадок своєї помилки](#відповідальність-хестора).

**Хестори зі [списку надійних хесторів](#надійні-хестори) повністю відповідають усім описаним критеріям.**
