## Критерії надійного хестора

Під час пошуку [хестора](#надійні-хестори) завжди запитуйте, чи відповідає він усім критеріям, описаним нижче. Якщо за якимось критерієм він
не підходить, рекомендую шукати іншого спеціаліста.

- Адекватне спілкування та оперативна реакція на запити. Звучить банально, але якщо з самого початку ваша комунікація
  затримується і викликає зауваження, є привід задуматися (ймовірно, що й надалі можуть виникати проблеми).
- Спроможний коректно зареєструвати аутономо/SL, щоб не було штрафів і проблем.
- Коректно зареєструє і в системі соціального страхування, і в податковій службі (під час реєстрації аутономо).
- Бажано, щоб не використовував ваш особистий цифровий сертифікат. Якщо вашому хестору потрібен ваш цифровий сертифікат,
  **обов’язково прочитайте** секцію про [надання цифрового сертифіката хестору](#надання-цифрового-сертифіката-хестору).
- Комфортні канали комунікації (зазвичай це email, WhatsApp).
- Періодично надає вам звіти, щоб ви розуміли, скільки потрібно буде сплатити податків, скільки тримати
  грошей на рахунку.
- Ведення комунікації з усіма державними органами бере на себе.
- Стежить за повідомленнями від податкової служби та інших державних органів.
- Має [страховку на випадок своєї помилки](#відповідальність-хестора).
- Ставиться до колег з повагою і не заявляє, що він "найкращий з найкращих", принижуючи інших.

Також рекомендую не соромитися питати у хестора про їхні проблеми з клієнтами та помилки. Якщо хестор каже, що "у нас
ніколи не було проблем і ми ніколи не помилялися", то є два варіанти: або хестор бреше, або у нього мало досвіду. Не
помиляється той, хто нічого не робить, тому дуже важливо дізнатися, як хестор виправляв свої помилки і яку компенсацію
пропонував своїм клієнтам.

**Хестори зі [списку надійних хесторів](#надійні-хестори) повністю відповідають усім описаним критеріям.**
