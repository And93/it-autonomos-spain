### Сплачувати податки за весь рік, чи з моменту реєстрації аутономо

Коли ви реєструєте аутономо, існує ймовірність, що ви станете податковим резидентом поточного року з 1 січня
(навіть якщо ви зареєстрували аутономо в середині року). Важко заздалегідь сказати, чи буде податкова вважати вас
податковим резидентом чи ні, оскільки це залежить від багатьох факторів і в цілому є досить складною темою (детальніше
можна
прочитати [тут](https://www.xolo.io/es-en/faq/xolo-spain/category/your-obligations-as-a-freelancer/article/who-is-required-to-file-the-personal-income-tax-return-renta)).
Податковий резидент зобов’язаний сплачувати податки з доходу за весь рік (навіть з доходу, отриманого в інших країнах).

Хтось йде на ризик у такій ситуації і не вказує свої доходи до реєстрації аутономо (існує ризик, що пізніше їх
перевірять). Хтось чесно вказує все і сплачує податки з раніше отриманого доходу. Краще обирати варіант з мінімальною
кількістю ризиків.

Якщо ви вирішите приховувати свої доходи в інших країнах з початку року, завжди існує ризик, що податкова про це
дізнається, і ви будете нести відповідальність.
