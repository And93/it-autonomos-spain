## Ризик податкових перевірок, якщо відраховувати оренду житла з податків

Я кілька разів чув тезу, що хестори не рекомендують відраховувати з податків оренду житла, і що через це підвищується
ризик податкових перевірок.

Мені стало цікаво, наскільки можна довіряти цим хесторам і звідки у них ця інформація (не виключаю, що вони праві). Тому
вирішив уточнити у Xolo, у яких значно більше клієнтів, ніж у будь-якого індивідуального хестора. Нижче буде відповідь
Xolo.

**Мої висновки:**

1. Не розумію, чому деякі так бояться податкової перевірки. Можу сказати особисто за себе, що я не приховую податків і
   не відраховую з податків те, чого не можна відраховувати. Не використовую всілякі сірі схеми на кшталт сімейного
   аутономо (в моєму випадку це було б сірою схемою). Якщо буде податкова перевірка, не бачу жодних причин, чому мені
   потрібно було б її боятися.
2. У мене є підозра, що деякі хестори можуть забувати просту істину "після" не значить "внаслідок". І, ймовірно, будують
   наратив щодо відрахування оренди житла з податків і наявності податкових перевірок.

**Відповідь Xolo (скорочена):**

Для спрощення перевірки податковими органами, стандартом встановлено, що максимальна площа, яка використовується для
економічної діяльності, не може перевищувати 30% від загальної площі квартири. Не потрібно зберігати документи для
обґрунтування використаних метрів, але необхідно зберігати рахунки за електроенергію, воду та інтернет, які
враховуватимуться пропорційно заявленій площі. Hacienda може проводити перевірки, але не може оглядати будинок без
ордера. Статистики щодо того, що при відрахуванні оренди житла підвищується ризик податкових перевірок, у нас немає.
