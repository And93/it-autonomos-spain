## Оподаткування і використання рахунку

В Іспанії потрібно платити податки тільки за ті зарахування на рахунок, за якими ви
надаєте інвойс для податкової.

Також, для податкової немає жодних проблем, якщо ви отримуєте виплати не на
рахунок в іспанському банку, а наприклад на Wise або Revolut.

Можна використовувати свій персональний рахунок або спільний рахунок з
дружиною/чоловіком (joint account) в іспанському банку для отримання платежів
як аутономо. Зручність спільного рахунку в тому, що можна вдвох витрачати
гроші з нього.

Рахунок, на який ви отримуєте виплати як аутономо (в іспанському банку), можна
використовувати і для особистих витрат. Також немає жодних проблем,
якщо на цей самий рахунок ваш друг перерахує вам 100 євро за обід у ресторані
(податки за це надходження платити не потрібно). Я це додатково
уточнив у підтримці Xolo. Податки потрібно буде платити тільки із зарахувань по
аутономо.

За бажанням, можна використовувати різні рахунки для аутономо і для особистих потреб.

Відкрити який-небудь спеціальний рахунок для аутономо не потрібно. Вам необхідно
відкрити звичайний персональний рахунок в іспанському банку і при його
відкритті сказати, що ви не ведете ніякої економічної діяльності в
Іспанії, і у вас взагалі тут немає ніякої роботи. А вже після того
як ви відкриєте цей рахунок і зареєструєте аутономо, вам потрібно буде
принести відповідні документи в банк і вони зроблять на своїй
стороні необхідні зміни (докладніше про це в інших кроках щодо
реєстрації аутономо).
