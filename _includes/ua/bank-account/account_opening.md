## Відкриття рахунку

**Якщо хочете заощадити час, просто йдіть до банку, дочекайтеся своєї черги та відкрийте звичайний особистий рахунок. Не
згадуйте про аутономо під час відкриття рахунку (це ви зробите пізніше, на окремому етапі інструкцій з реєстрації
аутономо).**

Хочете дізнатися нюанси і чому я рекомендую саме так - читайте інформацію нижче. Проте, настійно рекомендую
дотримуватися найпростішої схеми, щоб заощадити час і нерви.

1. Не рекомендую відкривати рахунок онлайн, оскільки, скоріш за все, його все одно доведеться активувати у відділенні.
   Були випадки, коли після відкриття рахунку онлайн виникали проблеми, і менеджер рекомендував закрити онлайн рахунок і
   відкрити новий у відділенні. У результаті це займало більше часу, ніж якби клієнт відразу прийшов до банку.
2. У чаті були випадки, коли людям відмовляли в обслуговуванні у відділенні через те, що їх рахунок було відкрито
   онлайн. Їм казали звертатися до онлайн-підтримки, оскільки у відділенні їх обслуговувати не будуть.
3. Деякі менеджери відмовляли у відкритті рахунку, стверджуючи, що спочатку потрібно зареєструвати аутономо.
4. Деякі банки дозволяють попередньо відкрити рахунок для аутономо. Вони надають IBAN, який можна використовувати для
   реєстрації аутономо (але рахунок при цьому не відкривають повністю). Після реєстрації аутономо потрібно прийти до
   банку і принести документи, щоб його повністю активували.
5. Навіть в одному і тому ж банку різні менеджери можуть по-різному виконувати одні й ті ж операції, деякі з них можуть
   чогось не знати.
