## Валюта інвойсів

Ви можете виставляти інвойси своїм клієнтам у будь-якій валюті (наприклад, у доларах, фунтах чи євро). Але вся
бухгалтерія в Іспанії буде вестися в євро. Якщо ваші інвойси, наприклад, у доларах, то хестор конвертує долари в євро за
поточним курсом.

Припустимо, ви виставили інвойс клієнту на суму 1000$, і клієнт відправив вам 1000$ на банківський рахунок. Хестор у
такому випадку відправить інвойс до податкової в євро (за курсом USD-EUR, що діє на дату виставлення інвойсу). Гроші на
ваш рахунок можуть надійти через кілька днів після виставлення інвойсу, і на момент зарахування коштів курс USD-EUR може
змінитися. Відповідно, ви можете отримати трохи більше або трохи менше грошей в євро. У цьому випадку потрібно буде
повідомити про це хестора, і залежно від ситуації хестор внесе різницю як витрату або додатковий дохід.

Також, через додаткову складність з інвойсами в інших валютах (не в євро), якщо у вас буде велика кількість таких
інвойсів на місяць, послуги хестора можуть коштувати дорожче.
