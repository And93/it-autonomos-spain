## Дата інвойсів

В Іспанії бухгалтерія та податкові декларації базуються на даті виставлення інвойсу, а не на даті зарахування коштів на
банківський рахунок.

Якщо інвойс оформлений у поточному кварталі, а кошти надходять у наступному - це допустимо. Однак ситуація, коли кошти
були отримані у минулому кварталі, а інвойс оформлений у поточному, є порушенням.

При виставленні інвойсів за надані послуги за календарний місяць рекомендується вказувати дату інвойсу останній день
цього місяця (наприклад, дата інвойсу за послуги, надані у січні - буде 31 січня).

Ідеально створювати та надсилати інвойси клієнту та хестору в останній день місяця. Якщо це неможливо, важливо оформити
інвойс за минулий місяць якомога раніше у новому місяці. Наприклад, інвойс за січень я створюю до 3 лютого.

Якщо ви припустили помилку в інвойсі (наприклад, вказали неправильну суму), терміново зв’яжіться з хестором і повідомте
про це.

До 20 числа першого місяця нового кварталу теоретично можливо внести нові інвойси у попередній квартал, якщо бухгалтерія
встигне це зробити правильно. Це актуально для тих, хто працює за щоквартальною системою податкової звітності. У
квартальному режимі фактури не відправляються безпосередньо до податкової - вони потрібні лише бухгалтеру для заповнення
декларацій. Однак у місячній системі існують свої особливості: необхідно відправити інвойси до податкової за минулий
місяць у встановлені терміни.
