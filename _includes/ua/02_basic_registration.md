## Реєстрація (базова)

1. Перевірити, що у вас є [всі необхідні документи](#необхідні-документи-для-реєстрації-аутономо).

2. [Відкрити банківський рахунок, якщо його немає](#який-банківський-рахунок-і-який-банк-використовувати).

3. Зареєструватися за **[реферальним посиланням](https://bit.ly/xolosignup){:target="_blank"}** (бонус 50 € на ваш
   рахунок за реєстрацію):
    - Натисніть кнопку Sign Up справа зверху.
    - Вибирайте план Global (59 євро + IVA) - необхідний саме цей план, якщо ваші клієнти за межами Іспанії.
    - Переконайтеся, що на сторінці реєстрації є розділ "We detected a referral code:" із заповненим значенням.
    - Введіть своє ім'я, прізвище, email, номер телефону, натисніть Sign Up - після чого посилання для входу в дашборд
      Xolo прийде вам на пошту.
    - Do you reside in Spain? (living here for more than 183 days in a year) or plan to be? - YES
    - Are you registered as an autónomo in Spain - NO
    - Do you plan to immediately have dependent employees (on payroll)? - NO
    - Do you have dependent employees (on payroll)? - NO
    - What is your expected annual income? - Будь-яке значення, з часом дохід може змінюватися (і це нормально для
      аутономо).

4. Зареєструвати аутономо через дашборд Xolo:
    - Залогіньтесь у дашборд Xolo за посиланням, яке прийшло вам на email.
    - Після логіну натисніть "Register as Autonomo".
    - Введіть свій іспанський номер телефону, потім відправте код верифікації.
    - Business activity - для більшості підійде ось цей “PROGRAMADORES Y ANALISTAS INFORMATICA (763)” (але у списку є
      багато інших, обирайте те, що потрібно саме вам).
    - Comments - можна залишити порожнім.
    - Tax country - Іспанія.
    - NIE і Citizenship - очевидно, NIE і ваше громадянство.
    - Business address - адреса, де ви будете вести економічну діяльність (бізнес адреса може відрізнятися від місця
      проживання, це нормально).
    - Referencia catastral - якщо буде проблема з пошуком за адресою, тут на карті можна знайти свою будівлю і квартиру,
      після чого скопіювати Referencia catastral -
      [Sede Electrónica del Catastro](https://www1.sedecatastro.gob.es/cartografia/mapa.aspx){:target="_blank"}.
    - Social Security Number - якщо немає NSS, треба поставити галочку що його немає і заповнити дані (перевірити, чи є
      він у вас, можна залогінувшись тут -
      [Tesorería General de la Seguridad Social](https://portal.seg-social.gob.es/wps/portal/importass/importass/bienvenida){:
      target="_blank"}).
    - Імена батьків - бажано як у закордонних паспортах.
    - Forecast of monthly income in EUR - ставте як ви це бачите зараз, очевидно що дохід у майбутньому може
      відрізнятися.
    - Forecast of monthly expenses in EUR - можна залишити порожнім, особисто я не знав заздалегідь, які у мене будуть
      витрати.
    - I will have customers outside Spain in the EU (для реєстрації EU VAT). Рекомендую одразу активувати цей пункт. Це
      на той випадок, якщо у вас будуть клієнти в ЄС, щоб вам не довелося платити ПДВ. Реєстрація EU VAT займає 1 день.
    - I want to use 7% IRPF on invoices - якщо у вас немає іспанських клієнтів, то ставити цю галочку не
      потрібно ([тут](https://www.xolo.io/es-en/faq/xolo-spain/category/platform/article/can-i-make-invoices-with-7-irpf-personal-income-tax-withhold){:
      target="_blank"} можна прочитати детальніше).
    - Work permit - ваш TIE (якщо у вас немає TIE, але є NIE і тимчасовий захист, цього теж достатньо; у нашому чаті є
      успішні кейси відкриття аутономо через Xolo маючи тільки NIE і тимчасовий захист).
    - I'd like to schedule my registration - якщо хочете зареєструвати аутономо зараз, але почати вести діяльність
      пізніше (наприклад, через пару місяців). Можна вибрати дату, з якої аутономо активується (в такому випадку, можна
      заощадити на соціальних внесках, якщо ви реєструєте аутономо заздалегідь).
    - Total m2 of the house - точне значення можна подивитися тут
      [Sede Electrónica del Catastro](https://www1.sedecatastro.gob.es/cartografia/mapa.aspx){:target="_blank"}.
    - Total m2 of working space - площа вашого робочого простору (наприклад, площа кімнати де ви будете працювати).
      Майте на увазі, що за законом ви не можете використовувати для економічної діяльності більше, ніж 30% площі
      квартири. Те значення, яке ви вкажете в цьому полі, буде враховуватися при вирахуванні витрат на оренду квартири з
      податків (якщо ви вирішите це вирахувати).

5. Дочекатися підтверджуючих листів і смс від податкової, соціальної служби (1-2 дні).

*<u>Після виконання цих кроків - аутономо успішно зареєстрований, можна починати вести економічну діяльність.</u>*
