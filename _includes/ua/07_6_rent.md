### Оренда житла

Можна надіслати в Xolo свій договір оренди житла, вони проаналізують його (безкоштовно) і скажуть, чи можна вам
відраховувати частину витрат на оренду житла з податків. Якщо у вашому договорі це заборонено (як у мене), то є
можливість підписати додаткову угоду з лендлордом. Дізнайтеся у лендлорда, чи не проти він буде підписати - якщо йому
ок, то попросіть Xolo підготувати додаток до договору (36 євро). У моєму випадку лендлорд був не проти, я підписав цей
додаток до договору, щоб можна було відраховувати частину оренди житла з податків.

Наполегливо рекомендую не вигадувати самим причини, чому лендлорд буде проти. Просто дізнайтеся, і все. А то я чув різні
фантазії від деяких людей, чому лендлорду це може бути не вигідно (врешті ці люди навіть не дізнаються, самі вирішивши
за лендлорда).

Якщо хочете заощадити 36 євро, то можете за 15 хвилин самі зробити додаток до договору і надіслати його на підписання
лендлорду. У додатку “Anexo contrato alquiler” нижче я додав той документ, який мені зробили Xolo за 36 євро. Ви легко
можете туди вставити свої дані. Я б теж із задоволенням заощадив, якби хтось поділився цим шаблоном раніше :)

Скільки можна відраховувати? У Xolo формула така:

_[вартість оренди в євро] * 30% * [% площі від квартири, де ведете економічну діяльність]_

Приблизний алгоритм:

- Проаналізувати свій договір і знайти пункт, що забороняє вести комерційну діяльність (якщо він є) - можна використати
  для цього ChatGPT. Або написати в Xolo, надіслати їм ваш договір для аналізу.
- Якщо у вашому договорі заборонено ведення комерційної діяльності в орендованому житлі, потрібно підписати додаток до
  договору, щоб дозволити цю діяльність.
- Зробіть PDF документ за шаблоном, який я додав у додатку.
- Підпишіть цей PDF документ (я використовував підпис на макбуці).
- Надішліть вашому лендлорду, щоб він теж підписав.
- Надішліть підписаний додаток до договору у підтримку Xolo, щоб вони зафіксували його і могли схвалити відрахування
  витрат на оренду житла у майбутньому.
- Кожного місяця завантажуйте виписку з банку про списання грошей за оренду житла на дашборд Xolo (рахунок надавати не
  потрібно, достатньо лише виписки).
