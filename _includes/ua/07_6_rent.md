### Оренда житла

Можна надіслати в Xolo свій договір оренди житла, вони проаналізують його (безкоштовно) і скажуть, чи можна вам
відраховувати частину витрат на оренду житла з податків. Якщо у вашому договорі це заборонено (як було у мене), то є
можливість підписати додаткову угоду з лендлордом. Дізнайтеся у лендлорда, чи не проти він буде підписати - якщо йому
ок, то попросіть Xolo підготувати додаток до договору (36 євро). У моєму випадку лендлорд був не проти, я підписав цей
додаток до договору, щоб можна було відраховувати частину оренди житла з податків.

Наполегливо рекомендую не вигадувати самим причини, чому лендлорд буде проти. Просто дізнайтеся, і все. А то я чув різні
фантазії від деяких людей, чому лендлорду це може бути не вигідно (врешті ці люди навіть не дізнаються, самі вирішивши
за лендлорда).

Скільки можна відраховувати? У Xolo формула така:

_[вартість оренди в євро] * 30% * [% площі від квартири, де ведете економічну діяльність]_

Алгоритм:

- Проаналізувати свій договір і знайти пункт, що забороняє вести комерційну діяльність (якщо він є). Ви можете
  використовувати ChatGPT для цього або надіслати ваш договір у Xolo, щоб вони його проаналізували (безкоштовно).
- Якщо у вашому договорі заборонено ведення комерційної діяльності в орендованому житлі, потрібно підписати додаток до
  договору, щоб дозволити цю діяльність.
- Попросіть підготувати додаток до договору, в якому буде дозволено ведення комерційної діяльності.
- Підпишіть цей PDF документ (я використовував підпис на макбуці).
- Надішліть вашому лендлорду, щоб він теж підписав.
- Надішліть підписаний додаток до договору у підтримку Xolo, щоб вони зафіксували його і могли схвалити відрахування
  витрат на оренду житла у майбутньому.
- Кожного місяця завантажуйте виписку з банку про списання грошей за оренду житла на дашборд Xolo (рахунок надавати не
  потрібно, достатньо лише виписки).
