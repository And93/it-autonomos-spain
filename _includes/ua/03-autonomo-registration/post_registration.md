## Після реєстрації (обов'язково)

1. Оформити електронний сертифікат (або Cl@ve PIN)
    - Це можна зробити в будь-який момент, навіть до реєстрації аутономо (але краще не зволікати).
    - Електронний сертифікат можна оформити кількома способами. Я зробив це тут,
      безкоштовно: [https://certificadoelectronico.es/](https://certificadoelectronico.es/){:target="_blank"} (зайняло
      кілька хвилин, не довелося нікуди їхати).
      Цей сертифікат має таку ж юридичну силу, як сертифікат, виданий FNMT. Якщо вам потрібно терміново, на цьому сайті
      можна доплатити за терміновість і сертифікат зроблять в той же день.
    - Cl@ve PIN легше за все оформити, маючи електронний сертифікат. Cl@ve PIN оформляти не обов'язково, але мені
      здається, що з ним може бути зручніше використовувати деякі сервіси в Іспанії. У мене він є.
2. Перевірити, що в кабінеті Seguridad Social вказано правильний IBAN рахунку, з якого будуть списуватися платежі за
   Seguridad Social.
    - [Tesorería General de la Seguridad Social](https://portal.seg-social.gob.es/wps/portal/importass/importass/bienvenida){:
      target="_blank"} (ver tus datos de autónomo -> Domiciliación bancaria)
    - Якщо ви співпрацюєте з хестором, він повинен зробити це за вас.
3. Завантажити Modelo 036
   [за цією інструкцією](https://www.xolo.io/es-en/faq/xolo-spain/category/get-started/article/i-am-already-registered-as-self-employed-where-can-i-find-my){:
   target="_blank"}.
    - Якщо ви співпрацюєте з хестором, він повинен зробити це за вас.
4. Зайти в свій банк і надати Modelo 036.
    - Я прийшов до відділення і відправив менеджеру Modelo 036 на email в електронному вигляді, але деякі воліють
      роздрукувати і принести в паперовому вигляді.
    - Це необхідно зробити для того, щоб банк зафіксував, що на ваш банківський рахунок будуть надходити платежі,
      пов’язані з діяльністю аутономо.
    - Якщо цього не зробити, існує ризик, що рахунок заблокують (в чаті ділилися такими випадками).
    - Іноді менеджер може не захотіти вносити дані про ваше Modelo 036 у банківську систему (наприклад, може сказати –
      приходьте до мене, коли буде перший платіж по аутономо). У цьому випадку вам необхідно наполягти на своєму, щоб
      менеджер зробив це прямо зараз.
    - У деяких банках це можна зробити онлайн, тож якщо не хочете йти – дізнайтеся у підтримці банку, як це можна
      зробити. Моя порада – краще сходити, якщо є можливість.
5. [Перевірити коректність вашого EU VAT номера](#перевірка-коректності-eu-vat-номера).
    - Якщо ви співпрацюєте з хестором, він повинен зробити це за вас.
6. [Створити клієнта в дашборді Xolo](#створення-клієнта).
    - Якщо ви співпрацюєте з хестором, пропустіть цей крок.
7. [Розібратися з податковими відрахуваннями](#податкові-відрахування-та-пільги).
8. Розібратися зі створенням інвойсів.
    - [Інструкція для Xolo](#як-створити-інвойс-у-xolo).
    - Якщо ви співпрацюєте з хестором, він надасть вам свою інструкцію.
