### Оренда житла

Можна надіслати свій договір оренди житла вашому хестору або Xolo. Вони його проаналізують (у Xolo це безкоштовно, у
хесторів може бути по-різному) і скажуть, чи можна вам відрахувати частину витрат за оренду житла з податків. Якщо у
вашому договорі це заборонено (як було у мене), є можливість підписати додаткову угоду з лендлордом. Дізнайтеся у
лендлорда, чи не проти він підписати цю угоду. Якщо він згоден, попросіть вашого хестора або Xolo підготувати доповнення
до договору (у Xolo це коштує 36 євро). У моєму випадку лендлорд був не проти, і я підписав це доповнення до договору,
де було чітко зазначено, що мені дозволено вести економічну діяльність в орендованому житлі.

Наполегливо рекомендую не вигадувати причини, чому лендлорд буде проти. Просто дізнайтеся, і все. Бо я чув різні
фантазії від деяких людей, чому лендлорду це може бути невигідно (врешті-решт, ці люди навіть не дізнаються, вирішивши
за лендлорда самостійно).

Скільки можна відрахувати? У Xolo формула така:

_[вартість оренди в євро] * 30% * [% площі квартири, де ведете економічну діяльність]_

Алгоритм:

1. Проаналізуйте свій договір та знайдіть пункт, що забороняє комерційну діяльність (якщо він є). Для цього можна
   скористатися ChatGPT або надіслати ваш договір своєму хестору чи Xolo, щоб вони його проаналізували.
2. Якщо у вашому договорі заборонено ведення комерційної діяльності в орендованому житлі, потрібно підписати доповнення
   до договору, щоб дозволити цю діяльність.
3. Попросіть вашого хестора або Xolo підготувати доповнення до договору, в якому буде дозволено ведення комерційної
   діяльності.
4. Підпишіть цей PDF документ (я використовував підпис на MacBook).
5. Відправте вашому лендлорду, щоб він також підписав.
6. Надішліть підписане доповнення до договору своєму хестору або Xolo, щоб вони зафіксували його у себе та могли
   затвердити відрахування витрат за оренду житла у майбутньому.
7. Щомісяця надавайте виписку з банку про списання коштів за оренду житла своєму хестору або завантажуйте її у дашборді
   Xolo (фактуру надавати не потрібно, достатньо тільки виписки).
