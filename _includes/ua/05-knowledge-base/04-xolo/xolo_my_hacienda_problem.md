### Моя проблема з іспанською податковою

Хочу поділитися особистим досвідом про мою проблему з іспанською податковою і розповісти, як Xolo допомогли її вирішити.
Коли я реєстрував аутономо, я також вирішив одразу зареєструвати собі EU VAT number, як це вказано в моїй інструкції.

Через кілька днів після реєстрації аутономо, мені прийшов лист від податкової на відділення Correos (довелося навіть
розписатися при отриманні). У листі говорилося, що у мене є 10 днів на те, щоб надати відсутні дані, інакше мені
загрожує штраф.

Для мене, тільки що зареєстрованого як аутономо, це стало стресом - я тільки почав, і вже щось не так. Я одразу
сфотографував лист і надіслав його в сапорт Xolo. Вони відповіли дуже оперативно, буквально через пару годин, і сказали,
що беруть на себе вирішення цього питання і всю подальшу комунікацію з податковою. Я попросив тримати мене в курсі,
оскільки переживав через обмежений термін у 10 днів. Вони відповіли, що повністю контролюють ситуацію, і мені не
доведеться нічого робити. Xolo надіслали до податкової всі необхідні документи, і через кілька днів проблему було
повністю вирішено, мені зареєстрували EU VAT number. Після цього податкова більше не пред’являла до мене жодних
претензій.

Мене порадувало, що мені не довелося займатися цим питанням самостійно. Я просто сфотографував лист, надіслав його в
сапорт, і через кілька днів усе було вирішено.

Ця історія не повинна вас лякати чи зупиняти від реєстрації EU VAT number під час реєстрації аутономо. Я й надалі
рекомендую робити це відразу. Мій випадок був винятком, і я не чув, щоб у когось ще виникали подібні проблеми. Якщо у
вас є цікаві особисті випадки з проблемами з податковою, діліться ними в чаті - це може бути корисним для інших.
