## Надання цифрового сертифіката хестору

**Передавати свій особистий цифровий сертифікат нікому не можна, це несе великі ризики.**

Деякі хестори можуть попросити вас надати їм ваш особистий цифровий сертифікат, щоб вони могли подавати звітність та
виконувати інші операції від вашого імені. **Такий підхід небезпечний і категорично неприйнятний.**

Передаючи свій цифровий сертифікат третім особам:

1. Власник вашого сертифіката може виконувати багато операцій, пов’язаних з вашим аутономо (змінювати дані, подавати
   звітність, підписувати будь-які документи) від вашого імені. Однак відповідальність за ці дії буде на вас.
2. Хестор не буде нести відповідальність у разі помилки в звітності або в інших операціях, оскільки всі ці операції
   будуть виконані безпосередньо від вашого імені (використовуючи ваш особистий цифровий сертифікат).
3. Ви можете самі уявити багато неприємних ситуацій, які можуть виникнути. Навіть якщо у вас надійний хестор, це не
   захистить від того, що його комп'ютер можуть зламати і вкрасти ваш цифровий сертифікат.

**Як діяти? Найправильніший варіант.**

Вам потрібно авторизувати цифровий сертифікат вашого хестора, використовуючи свій особистий цифровий сертифікат (це
можна зробити через податковий кабінет, хестор підкаже як). Після цього хестор зможе подавати звітність та виконувати
необхідні операції для ведення вашого аутономо, використовуючи свій сертифікат (хестора). І скрізь буде зафіксовано, що
хестор діяв від свого імені, але з вашого дозволу. У разі виникнення будь-яких проблем або помилок буде чітко
зафіксовано, що саме дії хестора до них призвели.

Якщо ваш хестор все ж таки просить надати йому ваш особистий сертифікат для якихось операцій, пам’ятайте, що у вас
завжди є можливість зателефонувати і виконати все інтерактивно на вашому комп’ютері (наприклад, за допомогою
TeamViewer). У такому випадку передавати сертифікат не доведеться.

**Як працює це в Xolo?**

Xolo використовують свої сертифікати для подання звітності
та [несуть відповідальність](#відповідальність-у-випадку-помилки) за допущені помилки.
