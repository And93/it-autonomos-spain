## Скільки грошей можна класти на банківський рахунок

Це питання не стосується безпосередньо аутономо, але часто обговорюється в чаті.

Коротка відповідь: усе індивідуально. Чим менші суми кладуться на рахунок, тим менше шансів, що банк вимагатиме надати
додаткові документи.

Досвід у всіх різний і залежить від конкретного банку, відділення, менеджера та багатьох інших факторів. У чаті
згадувалися випадки, коли люди клали по 5-10 тисяч євро за раз на рахунки в іспанських банках, і жодних документів у них
не вимагали. Але були випадки, коли рахунки блокували, хоча користувачі могли продовжувати здійснювати транзакції. У
таких випадках потрібно було прийти до банку і надати додаткові документи. Бували навіть випадки, коли банк запитував
документи після поповнення на кілька сотень євро, але це швидше виняток.

Якщо ви ведете економічну діяльність в іншій країні та не маєте доходів в Іспанії, під час відкриття рахунку в
іспанському банку важливо бути обережним з відповідями на запитання. Наприклад, відповідь “так” на запитання “ви
працюєте?” може підвищити шанси на блокування рахунку або привернути додаткову увагу.

Важливо запам'ятати: чим менші суми ви кладете на рахунок, чим більш розтягнуті в часі ці поповнення і чим менш
регулярними вони виглядають, тим менша ймовірність виникнення проблем.
